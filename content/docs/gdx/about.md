+++
title = "เกี่ยวกับบริการ"
weight = 11
+++

ศูนย์กลางแลกเปลี่ยนข้อมูลภาครัฐ (Government Data Exchange Center : GDX ) เป็นศูนย์กลางในการแลกเปลี่ยนข้อมูลและเอกสารทะเบียนดิจิทัลระหว่างหน่วยงานภาครัฐ เพื่ออำนวยความสะดวกแก่ประชาชนและภาคเอกชนเมื่อใช้บริการจากภาครัฐ ช่วยให้หน่วยงานภาครัฐสามารถแลกเปลี่ยนเชื่อมโยงข้อมูลในรูปแบบดิจิทัล และเมื่อภาครัฐสามารถแลกเปลี่ยนข้อมูลในรูปแบบดิจิทัลได้ ก็จะไม่จำเป็นต้องใช้สำเนาเอกสารในรูปแบบกระดาษต่อไป ดูรายละเอียดที่นี่ https://www.dga.or.th/th/profile/2109/

#### แนะนำบริการ GDX
  
{{< youtube TyEH3ZJb8es >}} 

#### กฎหมาย ระเบียบ มติคณะรัฐมนตรี และมาตรการต่างๆ ที่เกี่ยวข้อง
  
**มติคณะรัฐมนตรีเมื่อวันที่ ๑๕ มีนาคม ๒๕๕๙**

คณะรัฐมนตรีมีมติ ดังนี้

> 1. เห็นชอบในหลักการให้ทุกส่วนราชการและหน่วยงานของรัฐดำเนินการตามแนวทางการบูรณาการฐานข้อมูลประชาชนและการบริการภาครัฐ รวมทั้งปรับปรุงระเบียบ กฎหมายที่เกี่ยวข้องให้รองรับการดำเนินการเชื่อมโยงและแลกเปลี่ยนข้อมูลในการบูรณาการฐานข้อมูลประชาชนและการบริการภาครัฐ ตามที่กระทรวงมหาดไทยเสนอ สำหรับงบประมาณในการดำเนินการให้เป็นไปตามความเห็นของสำนักงบประมาณ ที่เห็นควรให้ส่วนราชการที่เกี่ยวข้องปรับแผนการปฏิบัติงานและแผนการใช้จ่ายงบประมาณไปดำเนินการ สำหรับปีงบประมาณ พ.ศ. ๒๕๖๐ ให้หน่วยงานที่เกี่ยวข้องเสนอขอตั้งงบประมาณรายจ่ายประจำปีตามความจำเป็นและเหมาะสมตามขั้นตอนต่อไป โดยในระยะแรกของการดำเนินการให้กระทรวงมหาดไทย กระทรวงเทคโนโลยีสารสนเทศและการสื่อสาร และหน่วยงานที่เกี่ยวข้องดำเนินการให้เกิดผลสัมฤทธิ์อย่างเป็นรูปธรรมภายใน ๓ เดือน
> 2. ให้กระทรวงมหาดไทย โดยกรมการปกครอง เป็นหน่วยงานหลักร่วมกับกระทรวงเทคโนโลยีสารสนเทศและการสื่อสาร และหน่วยงานที่เกี่ยวข้องกำหนดรูปแบบและควบคุมการเข้าถึงข้อมูลให้เป็นไปตามอำนาจหน้าที่ของหน่วยงานต่าง ๆ โดยคำนึงถึงความสอดคล้องกับแผนยุทธศาสตร์การพัฒนาโครงสร้างพื้นฐานระบบการชำระเงินแบบอิเล็กทรอนิกส์แห่งชาติ (National e-Payment Master Plan) การป้องกันไม่ให้เกิดผลกระทบต่อการรักษาความมั่นคงของประเทศ ความมั่นคงและปลอดภัยในการใช้งานระบบสารสนเทศ การคุ้มครองข้อมูลส่วนบุคคล ทั้งนี้ ให้กระทรวงมหาดไทยกำกับดูแลการเชื่อมโยงข้อมูลทะเบียนราษฎรตามแนวทางดังกล่าวจะต้องไม่เป็นการนำไปใช้เพื่อประโยชน์ในทางธุรกิจด้วย
> 3. ให้กระทรวงมหาดไทยรับความเห็นของกระทรวงกลาโหม กระทรวงการคลัง กระทรวงการท่องเที่ยวและกีฬา กระทรวงคมนาคม กระทรวงเทคโนโลยีสารสนเทศและการสื่อสาร กระทรวงยุติธรรม กระทรวงวิทยาศาสตร์และเทคโนโลยี สำนักงานสภาความมั่นคงแห่งชาติ และสำนักงานคณะกรรมการพัฒนาการเศรษฐกิจและสังคมแห่งชาติ เกี่ยวกับการให้ความสำคัญในการวางแผนเพื่อรองรับการดำเนินการรักษาความมั่นคงปลอดภัยของระบบสารสนเทศและภัยคุกคามด้านไซเบอร์ การจดแจ้งรายได้และอาชีพของประชาชนดำเนินการภายใต้โครงการ e-Payment ของภาครัฐ การบูรณาการความร่วมมือระหว่างหน่วยงานในการดำเนินการในส่วนที่รับผิดชอบและเกี่ยวข้อง การจัดทำฐานข้อมูลประชาชนโดยใช้เลขประจำตัวประชาชน ๑๓ หลัก เป็นดัชนีจัดเก็บข้อมูลและการปรับปรุงบริการของส่วนราชการและรัฐวิสาหกิจให้รองรับการใช้บัตรประจำตัวประชาชนแบบอเนกประสงค์ (Smart Card) จำเป็นต้องมีโปรแกรมใช้ในการอ่านข้อมูลจากบัตร และจะต้องพัฒนาระบบเพื่อรองรับการใช้บัตรประชาชนฯ อย่างเพียงพอ รวมถึงควรมีหน่วยงานอื่น ๆ ซึ่งมีความเชี่ยวชาญในเรื่องของเทคโนโลยีสารสนเทศเป็นเจ้าภาพร่วมดำเนินการในการกำหนดให้มีหน่วยงานกลางเชื่อมโยงฐานข้อมูลประชาชนของส่วนราชการและทำหน้าที่เป็นผู้ให้บริการข้อมูล การพิจารณาถึงแนวทางการดำเนินการของหน่วยงานที่มีการจัดเก็บฐานข้อมูลประชาชนที่ไม่มีเลขประจำตัวประชาชน ๑๓ หลัก เช่น แรงงานต่างด้าว และเด็กแรกเกิด และการมีหน่วยงานกลางเป็นเจ้าภาพในการดำเนินการ Service Platform ในการจัดทำระบบให้บริการตรวจสอบข้อมูล การจัดให้มีระบบในการเชื่องโยงฐานข้อมูลประชาชนและการบริการภาครัฐกับฐานด้านความมั่นคง รวมทั้งกำหนดกรอบระยะเวลาการดำเนินงานในแต่ละด้านให้ชัดเจนและรายงานความคืบหน้าให้คณะรัฐมนตรีทราบเป็นระยะ ไปพิจารณาดำเนินการต่อไปด้วย`

**มติคณะรัฐมนตรีเมื่อวันที่ ๔ กรกฎาคม ๒๕๖๐**

คณะรัฐมนตรีมีมติเกี่ยวกับการขับเคลื่อนแนวทางการบูรณาการฐานข้อมูลประชาชนและการบริการภาครัฐ ดังนี้

> 1. ให้ส่วนราชการและหน่วยงานของรัฐเร่งดำเนินการแจ้งรายชื่อฐานข้อมูลที่ถูกต้อง ชัดเจน ซึ่งต้องใช้ในการบริการประชาชนไปยังกระทรวงมหาดไทยภายใน ๓ เดือน นับแต่วันที่คณะรัฐมนตรีมีมติ แล้วให้กระทรวงมหาดไทยรวบรวมและพิจารณารายชื่อฐานข้อมูลดังกล่าวแจ้งให้หน่วยงานเจ้าของฐานข้อมูลทราบโดยเร็ว
> 2. ให้หน่วยงานเจ้าของฐานข้อมูลจัดเตรียมฐานข้อมูลให้แล้วเสร็จภายใน ๑ ปี นับแต่วันที่ได้รับแจ้งรายชื่อฐานข้อมูลจากกระทรวงมหาดไทย แล้วให้กระทรวงมหาดไทยดำเนินการเชื่อมระบบฐานข้อมูลดังกล่าวกับระบบฐานข้อมูลทะเบียนราษฎรและเปิดให้หน่วยงานที่ร้องขอใช้งานได้โดยเร็ว สำหรับภาระงบประมาณ หากมีค่าใช้จ่ายเกิดขึ้นในปีงบประมาณ พ.ศ. ๒๕๖๐ ให้ส่วนราชการที่เกี่ยวข้องพิจารณาปรับแผนการปฏิบัติงานให้หน่วยงานที่เกี่ยวข้องจัดทำแผนปฏิบัติงานและแผนการใช้จ่ายงบประมาณโดยคำนึงถึงการจัดทำงบประมาณแบบบูรณาการเชิงยุทธศาสตร์เพื่อเสนอขอตั้งงบประมาณรายจ่ายประจำปีตามความจำเป็นและเหมาะสมตามขั้นตอนต่อไป ตามความเห็นของสำนักงบประมาณ
> 3. ให้กระทรวงมหาดไทยเป็นหน่วยงานหลักร่วมกับสำนักงาน ก.พ.ร. กระทรวงดิจิทัลเพื่อเศรษฐกิจและสังคม และสำนักงานรัฐบาลอิเล็กทรอนิกส์ (องค์การมหาชน) ในการขับเคลื่อนแนวทางบูรณาการฐานข้อมูลประชาชนและการบริการภาครัฐให้บรรลุผลสำเร็จเป็นรูปธรรม รวมทั้งติดตามและประเมินผลการเชื่อมโยงข้อมูลของส่วนราชการและหน่วยงานของรัฐเป็นระยะ ๆ ต่อไป
> 4. ให้กระทรงมหาดไทยและหน่วยงานที่เกี่ยวข้องรับความเห็นของกระทรวงวิทยาศาสตร์และเทคโนโลยี กระทรวงดิจิทัลเพื่อเศรษฐกิจและสังคม สำนักงาน ก.พ.ร. และสำนักงานคณะกรรมการพัฒนาการเศรษฐกิจและสังคมแห่งชาติที่เห็นควรมีการศึกษาข้อมูลสถานภาพและความพร้อมของฐานข้อมูลเพื่อวางแผนการให้บริการในอนาคต โดยให้กระทรวงมหาดไทยติดตามผลการเชื่อมโยงข้อมูลของส่วนราชการและหน่วยงานของรัฐที่ได้รับการสนับสนุนเครื่องอ่านบัตรประจำตัวประชาชนแบบอเนกประสงค์ เพื่อให้ส่วนราชการและหน่วยงานของรัฐมีการปรับปรุงระบบบริการประชาชนที่รองรับกับการใช้เครื่องอ่านบัตรดังกล่าว รวมทั้งให้กระทรวงมหาดไทยดำเนินการในรูปแบบของคณะกรรมการบูรณาการฐานข้อมูลประชาชนและการบริการภาครัฐและพิจารณากรอบการพัฒนาระบบเชื่อมโยงข้อมูลและบริการกลางในแต่ละด้าน โดยเฉพาะการรักษาสมดุลระหว่างความปลอดภัย ความเป็นส่วนตัวของข้อมูล กับการอำนวยความสะดวกแก่ผู้ใช้งาน ไปพิจารณาประกอบการดำเนินการต่อไปด้วย
> 5. ให้กระทรวงมหาดไทยและหน่วยงานที่เกี่ยวข้องเร่งดำเนินการประชาสัมพันธ์และสร้างการรับรู้ให้แก่ประชาชนเกี่ยวกับการบูรณาการฐานข้อมูลประชาชนและการบริการภาครัฐของกระทรวงมหาดไทยและส่วนราชการที่เกี่ยวข้องในส่วนที่ประชาชนสามารถเข้าใช้บริการได้แล้ว ณ ปัจจุบัน ให้ประชาชนได้ทราบอย่างถูกต้องและทั่วถึง เพื่อให้ประชาชนได้เลือกใช้บริการได้ตามความเหมาะสมต่อไป

**คำสั่งหัวหน้าคณะรักษาความสงบแห่งชาติ ที่ ๒๑/๒๕๖๐ เรื่อง การแก้ไขเพิ่มเติมกฎหมายเพื่ออำนวยความสะดวกในการประกอบธุรกิจ สั่ง ณ วันที่ ๔ เมษายน ๒๕๖๐**

http://library2.parliament.go.th/giventake/content_ncpo/ncpo-head-order21-2560.pdf

> ข้อ ๑๗ ในกรณีที่ผู้มีอํานาจดังกล่าวประสงค์ได้สําเนาเอกสารนั้นจากผู้ขอรับอนุมัติ อนุญาต หรือใบอนุญาต หรือผู้ยื่นขอจดทะเบียนหรือจดแจ้ง หรือผู้แจ้ง ให้ผู้มีอํานาจนั้นเป็นผู้จัดทําสําเนาเอกสารดังกล่าวเอง เพื่อประโยชน์แห่งการนี้ห้ามมิให้เรียกเก็บค่าใช้จ่ายที่เกิดจากการทําสําเนาดังกล่าวจากผู้ขอรับอนุมัติ อนุญาต หรือใบอนุญาตหรือผู้ยื่นขอจดทะเบียนหรือจดแจ้ง หรือผู้แจ้ง

**มติคณะรัฐมนตรีเมื่อวันที่ ๒ ตุลาคม ๒๕๖๑**

> เห็นชอบมาตรการอำนวยความสะดวกและลดภาระแก่ประชาชน (การไม่เรียกสำเนาเอกสารที่ทางราชการออกให้จากประชาชน) ตามที่สำนักงาน ก.พ.ร. เสนอ โดยให้หน่วยงานของรัฐทุกหน่วยงานดำเนินการตามมาตรการระยะสั้นให้แล้วเสร็จภายในวันที่ ๕ พฤศจิกายน ๒๕๖๑

รายละเอียดตาม [ไฟล์นี้](/files/cabinetDoc161018.pdf) หรือดูจาก https://www.opdc.go.th/content/OTkw 

#### ตัวอย่างการปรับแก้กฎหมาย ระเบียบที่เกี่ยวข้องของหน่วยงานราชการเพื่อรองรับการไม่เรียกสำเนาเอกสารที่ทางราชการออกให้จากประชาชน
  
**กรมการปกครอง**

ระเบียบกรมการปกครองว่าด้วยการทำบัตรประจำตัวประชาชน (ฉบับที่ ๓) พ.ศ. ๒๕๖๑ http://www.ratchakitcha.soc.go.th/DATA/PDF/2561/E/120/3.PDF

> ข้อ 5 การเรียกตรวจเอกสารหลักฐานเพื่อประกอบการพิจารณาในการขอมีบัตร ขอมีบัตรใหม่หรือขอเปลี่ยนบัตร ตามที่กําหนดไว้ในระเบียบกรมการปกครองว่าด้วยการจัดทําบัตรประจําตัว ประชาชน พ.ศ. 2554 ให้เจ้าหน้าที่และพนักงานเจ้าหน้าที่ตรวจจากข้อมูลในระบบคอมพิวเตอร์ ที่เชื่อมโยงกับฐานข้อมูลของสํานักทะเบียนกลาง กรมการปกครอง โดยไม่ต้องเรียกเอกสารหลักฐานดังกล่าว จากผู้ขอมีบัตร เว้นแต่กรณีที่ไม่สามารถตรวจจากฐานข้อมูลได้และมีความจําเป็นต้องมีเอกสารดังกล่าว ประกอบการพิจารณา ให้พนักงานเจ้าหน้าที่แจ้งส่วนราชการหรือหน่วยงานที่เป็นผู้ออกเอกสารเพื่อให้ จัดส่งข้อมูลหรือสําเนาเอกสารดังกล่าวให้โดยเร็ว แต่ถ้าผู้ขอมีบัตรมีความประสงค์จะนําเอกสารหลักฐานนั้น มาแสดงต่อพนักงานเจ้าหน้าที่ด้วยตนเอง ก็ให้ดําเนินการได้ตามความสมัครใจ

ระเบียบสำนักทะเบียนกลาง ว่าด้วยการคุ้มครองและจัดการข้อมูลทะเบียนประวัติราษฎร พ.ศ.2561

[สาระสำคัญของระเบียบ ฯ](/files/ppt_สาระสำคัญของระเบียบสำนักทะเบียนกลาง_ฉบับใหม่.pdf)
[รายละเอียดของระเบียบ ฯ](/files/ระเบียบสำนักทะเบียนกลาง-ว่าด้วยการคุ้มครองและจัดการข้อมูลทะเบียนประวัติราษฎร-พ.ศ.2561.pdf)

**กรมสรรพากร**

ประกาศกรมสรรพากร เรื่อง การยกเลิกการใช้สำเนาบัตรประชาชน และสำเนาทะเบียนบ้าน http://www.ratchakitcha.soc.go.th/DATA/PDF/2561/E/241/T_0001.PDF

### GDX มีกี่รูปแบบ
  
GDX มีการใช้งาน 2 รูปแบบ

* **แบบสำเร็จรูป** โดยใช้งานผ่าน https://gdx.dga.or.th สามารถใช้แทนสำเนา เข้าใช้งานข้อมูลได้ทันที เหมาะสำหรับหน่วยงานที่ต้องการความสะดวกรวดเร็วในการใช้งาน ไม่ต้องพัฒนาระบบเอง ไม่ต้องจัดซื้อซอฟแวร์และฮาร์ดแวร์ ง่ายในการใช้งาน
* **แบบ API** นำ API ไปพัฒนาใช้งานได้ตามต้องการด้วย Government API https://api.egov.go.th เหมาะสำหรับหน่วยงานที่ต้องการความยืดหยุ่นในการนำข้อมูลไปใช้งานในรูปแบบที่ต้องการ โดยการนำ API ไปพัฒนาเพิ่มเติมเอง โดยมีคู่มือและระบบช่วยเหลือในการพัฒนารองรับเริ่มใช้งาน API ได้ที่ dev.egov.go.th

### GDX แบบสำเร็จรูป มีข้อมูลอะไรบ้าง
  
#### ข้อมูลบุคคล

1. ข้อมูลบุคคล จากบัตรสมาร์ทการ์ด (on Card) เรียกข้อมูลจากตัวบัตรประชาชน Smart Card ของประชาชน(ต้องมีบัตร)
ใช้งานได้ทันที ไม่ต้องทำ MOU กับ สนง.ทะเบียนราษฏร์
2. ข้อมูลบุคคล จากฐานข้อมูล IKNO เรียกข้อมูลจากฐานข้อมูล IKNO ต้องมี MOU กับ สนง.ทะเบียนราษฏร์ ในการเรียกข้อมูลแบบ online ข้อมูลแสดงตามสิทธิ์ MOU ของแต่ละหน่วยงาน(ซึ่งแต่ละหน่วยงานอาจไม่เหมือนกัน)
   * ข้อมูลสมาชิกในบ้าน(ทะเบียนบ้าน)
   * ข้อมูลการเปลี่ยนชื่อ-นามสกุล
   * ข้อมูลที่อยู่
   * ข้อมูลส่วนบุคคล(จากฐานข้อมูล)
3. ข้อมูลบุคคล จากฐานข้อมูล Linkage Center เรียกข้อมูลจากฐานข้อมูล Linkage Center ต้องมี MOU กับ สนง.ทะเบียนราษฏร์ ในการเรียกข้อมูลแบบ online ข้อมูลแสดงตามสิทธิ์ MOU ของแต่ละหน่วยงาน(ซึ่งแต่ละหน่วยงานอาจไม่เหมือนกัน)

| | ชื่อข้อมูล | Linkage Service ID |
| --- | --- | --- |
| 1	| ข้อมูลส่วนบุคคล (จากฐานข้อมูล) | [00023][001] ข้อมูล ทะเบียนราษฎร |
| 2	| ข้อมูลที่อยู่บุคคล(จากฐานข้อมูล) | [00023][027] ข้อมูล ที่อยู่บุคคลทุกประเภท |
| 3 | ข้อมูลสมาชิกในบ้าน(ทะเบียนบ้าน) | [00023][007] ข้อมูล ทะเบียนราษฎร (รายการคนในบ้าน) |
| | | [00023][008] ข้อมูล ทะเบียนบ้าน (รายละเอียดบ้าน) |
| 4	| ข้อมูลการเปลี่ยนชื่อ-นามสกุล | [00023][013] ข้อมูล การจดทะเบียนเปลี่ยนชื่อตัว |
| | | [00023][017] ข้อมูล การจดทะเบียนเปลี่ยนชื่อสกุล |
   
4. ข้อมูลบุคคล จากฐานข้อมูล Linkage Center แบบใช้สิทธิ์บัตรฯของเจ้าหน้าที่ร่วมกับบัตรฯของประชาชน เรียกข้อมูลจากฐาน ข้อมูลLinkage Center ไม่ต้องมี MOU กับ สนง.ทะเบียนราษฏร์ ในการเรียกข้อมูลแบบ onlineข้อมูลแสดงตามสิทธิ์ของประชาชน(เจ้าของข้อมูล) โดยต้องใช้บัตรประจำตัวประชาชนของเจ้าหน้าที่ และใช้บัตรประจำตัวของประชาชนคู่กัน

#### ข้อมูลนิติบุคคล

ประกอบด้วยข้อมูล

1. ข้อมูลนิติบุคคล (ข้อมูลหนังสือรับรองนิติบุคคล)
2. ข้อมูลผู้ถือหุ้น
3. ข้อมูลงบการเงิน
4. ข้อมูลหนังสือบริคณห์สนธิ ผู้ถือหุ้น งบการเงิน และเอกสารอื่นๆ

### GDX แบบ API มีข้อมูลอะไรบ้าง
  
1. ข้อมูลบุคคล จากฐานข้อมูล IKNO
2. ข้อมูลบุคคล จากฐานข้อมูล Linkage Center ที่มีอยู่ในระบบ https://linkagemgmt.bora.dopa.go.th/#/
   * แบบเรียกดูข้อมูลด้วยสิทธิ์เจ้าหน้าที่
   * แบบเรียกดูข้อมูลด้วยสิทธิ์ประชาชน
3. ข้อมูลนิติบุคคล จากกรมพัฒนาธุรกิจการค้า (DBD)

### ความปลอดภัยในการใช้ข้อมูลผ่าน GDX
  
* การเชื่อมต่อหน้า website อยู่ภายใต้ระบบความปลอดภัย https
* การเชื่อมต่อระบบ AMI มีการกำหนด Port ที่ชัดเจน และ ผู้ใช้จะเป็นผู้อนุญาตให้เฉพาะ Port ที่กำหนดสามารถเชื่อมต่อระบบของหน่วยงานได้ (Allow Port)