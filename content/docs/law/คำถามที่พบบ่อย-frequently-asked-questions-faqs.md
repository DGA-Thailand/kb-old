---
Title: "คำถามที่พบบ่อย (Frequently Asked Questions : FAQs)"
weight: 10
date: 2024-03-13T09:04:32.339Z
---
### คำถามทั่วไป

#### ระบบกลางทางกฎหมาย มีวัตถุประสงค์เพื่ออะไร

ตอบ สำนักงานคณะกรรมการกฤษฎีกา (สคก.) และ สำนักงานพัฒนารัฐบาลดิจิทัล (องค์การมหาชน) (สพร.) หรือ DGA ร่วมกันดำเนินการพัฒนา “ระบบกลาง” ตาม พ.ร.บ. หลักเกณฑ์การจัดทำร่างกฎหมายและการประเมินผลสัมฤทธิ์ของกฎหมาย พ.ศ. 2562 โดยในระยะที่ 1 จะดำเนินการเพื่อ 1. เปิดให้ประชาชนสามารถแสดงความคิดเห็นกับร่างกฎหมายหรือการประเมินผลสัมฤทธิ์ได้ด้วยช่องทางออนไลน์ 2. ประชาชนสามารถติดตามความคืบหน้าของร่างกฎหมายได้  3. หน่วยงานสามารถนำผลลัพธ์จากการแสดงความคิดเห็นไปวิเคราะห์เพื่อปรับปรุงร่างกฎหมายได้

#### ระบบกลางทางกฎหมาย เริ่มต้นโครงการเมื่อใด

ตอบ สำนักงานคณะกรรมการกฤษฎีกา (สคก) และ สำนักงานพัฒนารัฐบาลดิจิทัล (องค์การมหาชน) (สคก.) ได้เริ่มเก็บข้อมูลความต้องการจากประชาชนเพื่อพัฒนาโครงการระบบกลางทางกฎหมาย เมื่อ กุมภาพันธ์ 2563 โดยจัดในรูปแบบการจัดกิจกรรมสัมมนาในรูปแบบ Hackathon โดยเชิญตัวแทนจากผู้รับบริการ ผู้ให้บริการ และภาคส่วนต่าง ๆ ที่เกี่ยวข้องมาระดมความคิดเห็น ภายใต้ ชื่องาน “ Law ฟัง You” และการจัดประชุมรับฟังความคิดเห็นจากผู้พัฒนาก่อนการเริ่มพัฒนาจริง  อีกทั้งยังมีเข้าสัมภาษณ์เก็บรวมรวบความต้องการและรับฟังความคิดเห็นจากหน่วยงานรัฐที่เข้าร่วมเป็นหน่วยงานนำร่อง   โดยได้เริ่มมีการทดลองให้ประชาชนทดสอบใช้ระบบกลางทางกฎหมาย Alpha version เมื่อวันที่ 21 มกราคม 2564 และเปิดให้ทดสอบใช้ระบบในช่วง Beta Version เมื่อวันที่ 11 พฤษภาคม 2564 โดยมีการเปิดใช้งานระบบจริงเมื่อวันที่ 30 กรกฎาคม 2564

#### ระบบกลางเปิดรับฟังความคิดเห็นของกฎหมายลำดับใดบ้าง

ตอบ    หน่วยงานสามารถนำร่างกฎหมายมาเปิดรับฟังได้ดังนี้

| ลำดับ | กฎหมาย                                                                         | การรองรับของระบบกลาง                                                                                  |
| ----- | ------------------------------------------------------------------------------ | ----------------------------------------------------------------------------------------------------- |
| 1     | พระราชบัญญัติ*                                                                 | รองรับการเปิดรับฟังความคิดเห็นและกระบวนการส่งเรื่องเข้าคณะรัฐมนตรี รัฐสภา และการประกาศราชกิจจานุเบกษา |
| 2     | กฎหมายลำดับศักดิ์อื่นๆ อันได้แก่ พระราชกฤษฎีกา กฎกระทรวง ประกาศ ระเบียบ คำสั่ง | รองรับการเปิดรับฟังความคิดเห็นเท่านั้น                                                                |

* ตามพระราชบัญญัติหลักเกณฑ์การจัดทำร่างกฎหมายและการประเมินผลสัมฤทธิ์ของกฎหมาย พ.ศ. 2562 กำหนดให้ระบบกลางรองรับการรับฟังความคิดเห็นและกระบวนการร่างกฎหมายในลำดับพระราชบัญญัติเท่านั้น

#### กฎหมาย และพ.ร.บ. ที่กำลังจัดทำร่างอื่นๆ หายไปไหน

ตอบ ระบบกลางทางกฎหมายเริ่มเปิดให้ใช้งาน วันที่ 30 ก.ค. 2564  ดังนั้น ข้อมูลที่อยู่บนเว็บไซต์จึงเป็นข้อมูลที่เกิดขึ้นหลังจากการเปิดรับฟังบนระบบกลางเท่านั้น หากต้องการดูข้อมูลการรับฟังของร่างกฎหมายก่อนที่ระบบกลางจะใช้งาน กรุณาติดต่อหน่วยงานต้นเรื่องเพื่อสอบถามข้อมูลได้

#### ประชาชนได้อะไร? จากการมีระบบกลางทางกฎหมาย

ตอบ ประชาชนมีส่วนร่วมในการแสดงความคิดเห็นประกอบการจัดทำร่างกฎหมายและประเมินผลสัมฤทธิ์กฎหมายของหน่วยงานรัฐ

‘ระบบกลาง’ เป็นระบบสำหรับเปิดรับฟัง และแสดงความคิดเห็นด้านกฎหมายที่

* ความคิดเห็นจะถูกส่งตรงไปยังหน่วยงานที่รับผิดชอบ
* สามารถติดตามสถานะการจัดทำร่างกฎหมายได้
* ข้อมูลส่วนบุคคลได้รับ ความคุ้มครองตามกฎหมาย มีความน่าเชื่อถือ และปลอดภัย
* สามารถนำข้อมูลกฎหมายไปใช้ประโยชน์ต่อได้
* มีการจัดเก็บข้อมูลพร้อมนำไปวิเคราะห์ต่อยอดได้ในอนาคต

#### ประชาชนได้อะไร? จากการมีระบบกลางทางกฎหมาย

ตอบ ระบบกลางทางกฎหมาย จัดทำขึ้นโดยสำนักงานพัฒนารัฐบาลดิจิทัล (องค์การมหาชน) ซึ่งเป็นหน่วยงานในการกำกับดูแลของนายกรัฐมนตรี สังกัดสำนักนายกรัฐมนตรี ทำหน้าที่ให้บริการส่งเสริมและสนับสนุนการดําเนินงานของหน่วยงานของรัฐและหน่วยงานอื่นเกี่ยวกับการพัฒนารัฐบาลดิจิทัลโดยมีวัตถุประสงค์ที่ครอบคลุมถึงการพัฒนาบริการดิจิทัลภาครัฐแบบเบ็ดเสร็จ ณ จุดเดียวที่ประชาชนสามารถเข้าถึงบริการได้อย่างสะดวก รวดเร็ว และมั่นคงปลอดภัย

#### หน่วยงานใดเป็นผู้นำเข้าข้อมูลและการรับฟังความคิดเห็น ในระบบกลางทางกฎหมาย

ตอบ หน่วยงานภาครัฐที่รับผิดชอบในการจัดทำการรับฟังความคิดเห็นของการร่างกฎหมายหรือการประเมินผลสัมฤทธิ์ จะเป็นผู้นำเข้าข้อมูลประกอบการรับฟัง และแบบสำรวจเพื่อขอรับฟังความคิดเห็นจากประชาชนผ่านระบบกลาง เพื่อให้เป็นไปตาม พ.ร.บ. หลักเกณฑ์การจัดทำร่างกฎหมายและการประเมินผลสัมฤทธิ์ ของกฎหมาย พ.ศ. 2562

#### การสมัครสมาชิกเพื่อเข้าใช้ในรูปแบบสมาชิก มีค่าใช้จ่าย ค่าธรรมเนียมใดหรือไม่

ตอบ ประชาชนที่ประสงค์จะใช้บริการในรูปแบบสมาชิกของระบบกลางทางกฎหมาย สามารถสมัครสมาชิกได้ที่หน้าเว็บไซต์ โดยไม่มีค่าใช้จ่าย

### คำถามเกี่ยวกับระบบกลางทางกฎหมายระยะที่ 2

#### ระบบกลางทางกฎหมาย ระยะที่ 1 กับ ระยะที่ 2 แตกต่างกันอย่างไร

ตอบ ระบบกลางทางกฎหมาย ระยะที่ 1 สำหรับการสร้างการรับฟังความคิดเห็นร่างกฎหมาย ก่อนที่กฎหมายจะเริ่มมีผลบังคับใช้ทั้งในระดับ พ.ร.บ. และลำดับรอง และสำหรับการรับฟังการประเมินผลสัมฤทธิ์ของกฎหมาย

เมื่อกฎหมายมีผลบังคับใช้แล้ว โดยจะประเมินทุกๆ 5 ปี

ระบบกลางทางกฎหมาย ระยะที่ 2 สำหรับเผยแพร่ข้อมูลกฎหมาย เพื่อพัฒนาให้เป็นศูนย์กลางทางกฎหมายของประเทศ รวบรวมฐานข้อมูลกฎหมายไว้ที่ระบบกลางฯ โดยมีตั้งแต่ลำดับศักดิ์ พ.ร.บ. จนถึงลำดับรอง

#### หน่วยงานภาครัฐต้องนำเข้าข้อมูลกฎหมายลำดับศักดิ์ใดบ้าง

ตอบ สำหรับหน่วยงานภาครัฐ มีหน้าที่ในการเผยแพร่ข้อมูลกฎหมายที่หน่วยงานรับผิดชอบ

สำหรับ สคก. นำเข้ากฎหมายแม่บท ได้แก่ พ.ร.บ., พระราชกำหนด, พระราชกฤษฎีกา, กฎกระทรวง รวมถึงประมวลกฎหมาย

กฎหมายแม่บททาง สคก. จะช่วยนำข้อมูลเข้าระบบให้ ดังนั้น หน่วยงานภาครัฐ จะต้องนำเข้ากฎหมายลำดับรอง ได้แก่ ประกาศ, คำสั่ง, ระเบียบ, หลักเกณฑ์

#### หน่วยงานจะต้องนำเข้าข้อมูลกฎหมายฉบับที่ยกเลิกแล้วด้วยหรือไม่

ตอบ หน่วยงานสามารถนำเข้าฉบับที่บังคับใช้และเป็นปัจจุบันเข้าก่อนได้ และฉบับที่ยกเลิกแล้ว และฉบับเก่าเป็นลำดับต่อไปได้

#### หน่วยงานภาครัฐมีช่องทางการนำข้อมูลกฎหมายได้กี่ช่องทาง (ขาเข้า)

ตอบ หน่วยงานสามารถนำเข้าได้ช่องทางเดียว คือ เจ้าหน้าที่กฎหมายกรอกข้อมูล (Key in) บนระบบกลางทางกฎหมาย www.law.go.th/backend

#### หน่วยงานภาครัฐมีช่องทางการส่งออกข้อมูลกฎหมายจากระบบกลางฯไประบบของหน่วยงานภาครัฐได้กี่ช่องทาง(ขาออก)

ตอบ สามารถใช้บริการ API Service ส่งออกข้อมูล ผ่านระบบ Open Data ที่อยู่ภายใต้การดูแลของ สพร. โดยในกระบวนการนี้ หน่วยงานจะต้องมาใส่ข้อมูลที่ระบบกลาง และใช้ API Service เพื่อนำข้อมูลที่ระบบกลางไปแสดงในหน้าเว็บกฎหมายของหน่วยงาน

### 2 วิธีการใช้งานในส่วนของประชาชน (Front End)

#### การใช้งานระบบกลางทางกฎหมายจะต้องลงทะเบียนสมัครสมาชิกและยืนยันตัวตนเพื่อเข้าใช้งานหรือไม่ มีความแตกต่างกันอย่างไรกับการใช้งานแบบลงทะเบียนสมัครสมาชิกและยืนยันตัวตน

ตอบ การใช้งานระบบกลางทางกฎหมายสามารถเข้าใช้งานได้ทั้ง 3 รูปแบบ 1) ไม่ระบุตัวตน (Anonymous) 2) ลงทะเบียนเป็นสมาชิก และ 3) ลงทะเบียนและยืนยันตัวตน

#### การลงทะเบียนสมัครสมาชิกและยืนยันตัวตนเข้าใช้งานระบบกลางทางกฎหมายทำอย่างไร

ตอบ สำหรับประชาชนที่ประสงค์จะใช้บริการในรูปแบบ ลงทะเบียนเป็นสมาชิก สามารถสมัครสมาชิกได้ที่หน้าเว็บไซต์ โดยเข้าไปที่ ปุ่ม ลงทะเบียน / เข้าสู่ระบบ

จากนั้นกดเลือก ลงทะเบียนผู้ใช้ใหม่

สำหรับประชาชนที่ลงทะเบียนสมัครสมาชิกแล้ว ต้องการยืนยันตัวตน เพื่อยกระดับความน่าเชื่อถือ เมื่อเข้าสู่ระบบแล้ว คลิกที่ชื่อบัญชีผู้ใช้ มุมขวา เลือก โปรไฟล์

จากนั้นไปที่เมนูชื่อว่า ความน่าเชื่อถือ กรอกข้อมูลเลขบัตรประจำตัวประชาชน 13 หลัก และข้อมูลที่กำหนด และยืนยันเลเซอร์โค้ด เมื่อกรอกข้อมูลเรียบร้อยแล้ว

#### หากต้องการลงทะเบียนและมีบัญชี Digital ID แล้ว สามารถลงทะเบียนได้หรือไม่

ตอบ สามารถทำได้โดยใส่ Username หรือ Email และใส่ Password ที่เคยลงทะเบียนไว้กับ Open ID (ปัจจุบันเป็น Digital ID) เพื่อเข้าใช้งานได้เลย

#### ลืม Password ทำอย่างไร

ตอบ ที่หน้าเข้าสู่ระบบ โดยกดจาก “ลืมรหัสผ่าน ?” หน้าจอจะ Link เข้าไปที่ Digital ID

#### กรณีลงทะเบียนไม่สำเร็จทำอย่างไร

ตอบ สามารถแบ่งได้เป็น 3 กรณี

1. ไม่สามารถลงทะเบียนได้ สามารถดูได้จาก VDO การใช้งานระบบกลางทางกฎหมาย
2. กรณี ลืม Account Digital ID

   * สร้างใหม่ : สามารถสมัครสมาชิกได้ที่หน้าเว็บไซต์ โดยเข้าไปที่ ปุ่ม ลงทะเบียน / เข้าสู่ระบบ ตามขั้นตอนข้อ 12 การลงทะเบียนสมัครสมาชิก
   * ติดต่อประสานกับศูนย์บริการลูกค้าของสำนักงานพัฒนารัฐบาลดิจิทัล
     | e-mail  : contact@dga.or.th
     | โทรศัพท์ : 02 612 6060
     | โทรสาร  : 02 612 6011-12
3. ลืม Password Digital ID: สามารถไปที่หน้าเข้าสู่ระบบ โดยกดจาก “ลืมรหัสผ่าน ?” หน้าจอจะ Link เข้าไปที่ Digital ID ตามขั้นตอนข้อ 14 ลืม Password



#### ทำ Survey ไม่เสร็จแล้วกลับมาข้อมูลจะหายหรือไม่

ตอบ สามารถแบ่งได้เป็น 2 กรณี

1. มีการ Log-in: ในกรณีที่ผู้ใช้ยังทำ Survey ไม่เสร็จและต้องการบันทึกไว้ ระบบจะบันทึกให้อัตโนมัติ สามารถเข้าดูและทำ Survey นั้นๆ ต่อได้โดยการเข้า Surveyโดยตรงหรือไปที่ “โปรไฟล์” และ “ประวัติการตอบแบบสอบถาม”
2. ไม่มีการ Log-in: ไม่สามารถบันทึกการทำ Survey ได้ จะต้องทำ Survey ให้เสร็จจะต้องกดส่ง Survey



#### สามารถดูประวัติย้อนหลังการทำแบบสอบถามได้หรือไม่

ตอบ สามารถแบ่งได้เป็น 2 กรณี

1. มีการ Log-in: สามารถเข้าดูประวัติการตอบแบบสอบถามได้ โดยเลือกจากเมนู โปรไฟล์ จากนั้นกดเข้าดู “ประวัติการตอบแบบสอบถาม”
2. ไม่มีการ Log-in: ไม่สามารถดูประวัติการตอบแบบสอบถามได้



#### ระบบกลางทางกฎหมายมีวิธีการใช้งานอย่างไร

ตอบ    วิธีการใช้งานแบ่งได้เป็น 2 กรณี

1. วิธีการใช้งานสำหรับประชาชน (Front-End): สามารถดูได้จาก VDO หรือคู่มือการใช้งานระบบกลางทางกฎหมาย ได้ที่หน้าเว็บไซต์
2. วิธีการใช้งานสำหรับหน่วยงานภาครัฐ (Back-End): สามารถดูได้จาก VDO หรือคู่มือการใช้งานระบบกลางทางกฎหมาย ได้ที่หน้าเว็บไซต์ส่วนหลังบ้าน



#### Function การใช้งานส่วนของ Front-End สำหรับประชาชน มีอะไรบ้าง

ตอบ    Feature หลักที่สำคัญของระบบ มีดังนี้

* แสดงความคิดเห็นต่อแบบสอบถามในระบบกลาง
* สมัครสมาชิก/เข้าสู่ระบบ เพื่อใช้งานใน Function อื่นได้มากขึ้น
* กดติดตาม Favorite การรับฟังที่สนใจราย Survey/Project ได้
* แจ้งเตือนความคืบหน้าสิ่งที่ตนเองสนใจ/ติดตาม
* แสดงประวัติของการตอบแบบสอบถาม
* แสดงความคิดเห็นที่กระดานสนทนาได้ (หากเปิดใช้)



#### ประชาชนที่ไม่ได้สมัครสมาชิกเข้าใช้งานกระดานสนทนาได้หรือไม่ และมีวิธีการใช้งานอย่างไร

ตอบ สำหรับประชาชนที่ไม่ได้สมัครสมาชิกหรือไม่ได้เข้าสู่ระบบ จะไม่สามารถร่วมสนทนาในกระดานสนทนาได้ แต่จะสามารถอ่านข้อความหรือดูกระดานสนทนาได้ หากประชาชนที่สนใจเข้าร่วมสนทนา สามารถทำได้ตามขั้นตอนดังนี้

1. กรณียังไม่มีบัญชีผู้ใช้: ให้ทำการสมัครสมาชิกใหม่ สามารถสมัครสมาชิกได้ที่หน้าเว็บไซต์ โดยเข้าไปที่ ปุ่ม ลงทะเบียน / เข้าสู่ระบบ ตามขั้นตอนข้อ 12 การลงทะเบียนสมัครสมาชิก
2. กรณีมีบัญชีผู้ใช้แล้ว:
   - Login เข้าสู่ระบบ
   - เลือกโครงการหรือการรับฟังที่ต้องการเข้าร่วมสนทนา
   - แสดงความคิดเห็นที่ช่อง “สาธารณะ” ในกระดานสนทนา
   - สามารถเข้าดูประวัติการสนทนาได้
   - สามารถแก้ไข หรือลบความคิดเห็นสาธารณะได้
   - สามารถร่วมแสดงความคิดเห็นสาธารณะกับความคิดเห็นท่านอื่นได้
   - สามารถรายงานความไม่เหมาะสมของข้อความในกระดานสนทนา เพื่อให้หน่วยงานตรวจสอบได้

#### ประชาชนที่ต้องการสนทนากับหน่วยงานทำได้หรือไม่ และมีวิธีการใช้งานอย่างไร

ตอบ สำหรับประชาชนที่ไม่ได้สมัครสมาชิกหรือไม่ได้เข้าสู่ระบบ จะไม่สามารถร่วมสนทนากับหน่วนงานในกระดานได้ แต่จะสามารถอ่านข้อความหรือดูกระดานสนทนาได้ หากประชาชนที่สนใจเข้าร่วมสนทนา สามารถทำได้ตามขั้นตอนดังนี้

1. กรณียังไม่มีบัญชีผู้ใช้: ให้ทำการสมัครสมาชิกใหม่ สามารถสมัครสมาชิกได้ที่หน้าเว็บไซต์ โดยเข้าไปที่ ปุ่ม ลงทะเบียน / เข้าสู่ระบบ ตามขั้นตอนข้อ 12 การลงทะเบียนสมัครสมาชิก
2. กรณีมีบัญชีผู้ใช้แล้ว:
   - Login เข้าสู่ระบบ
   - เลือกโครงการหรือการรับฟังที่ต้องการเข้าร่วมสนทนา
   - แสดงความคิดเห็นที่ช่อง “สนทนากับหน่วยงาน” ในกระดานสนทนา
   - สามารถเข้าดูประวัติการสนทนาได้
   - ประชาชนท่านอื่นจะไม่เห็นข้อความของท่านเมื่อสนทนากับหน่วยงาน

### 3 วิธีการใช้งานสำหรับเจ้าหน้าที่ของรัฐ (Backend)

#### ทำไมต้องทำการเปิดรับฟังความคิดเห็นของกฎหมาย ในระบบกลางทางกฎหมาย

ตอบ เนื่องจากตามมาตรา 77 ของรัฐธรรมนูญ และ พรบ. หลักเกณฑ์การจัดทำร่างกฎหมายและการประเมินผลสัมฤทธิ์ของกฎหมาย พ.ศ. 2562 ที่มีความมุ่งหมายให้ประชาชนและผู้มีส่วนเกี่ยวข้องกับร่างกฎหมายได้มีส่วนร่วมในการแสดงความเห็น จึงจำเป็นที่จะต้องมีระบบกลางทางกฎหมายเพื่อให้ประชาชนสามารถเข้าถึงได้ง่าย และเป็นแหล่งรวมในการทำร่างกฎหมายทั้งหมด

#### หน่วยงานต้องเริ่มนำร่างกฎหมายมาเปิดรับฟังความคิดเห็นเมื่อใด

ตอบ เมื่อหน่วยงานของรัฐมีการจัดทำร่างกฎหมาย หรือมีการประเมินผลสัมฤทธิ์ทางกฎหมาย

#### หน่วยงานสามารถสร้างการรับฟังความคิดเห็นในระบบกลางทางกฎหมายได้อย่างไร

ตอบ เมื่อ User ของหน่วยงานมี Account และได้รับสิทธิ์เข้าใช้งานหลังบ้านจากหน่วยงานของตนแล้ว สามารถสร้างโครงการที่ต้องการเปิดการรับฟังความคิดเห็นในระบบได้ โดยจะสามารถเลือกได้ว่า ต้องการสร้างการรับฟังประเภทใด ได้แก่ หลักการ ร่างกฎหมาย หรือการรับฟังการประเมินผลสัมฤทธิ์

เมื่อ User Login เข้าระบบหลังบ้านแล้ว ให้เลือกเมนูด้านซ้ายว่าต้องการจะสร้างการรับฟังเกี่ยวกับร่างกฎหมาย หรือประเมินผลสัมฤทธิ์ จากนั้นเลือกกด “สร้างโครงการใหม่” หรือ “สร้างแบบสำรวจเพิ่ม” กรณีต้องการสร้างการรับฟังใหม่ภายใต้โครงการเดิม

#### หน่วยงานสามารถเปิดรับฟังความคิดเห็นของกฎหมายในระบบกลางทางกฎหมาย พร้อมกับการเปิดรับฟังความคิดเห็นโดยการจัดสัมมนาได้หรือไม่ 

ตอบ สามารถทำได้ เมื่อสิ้นสุดระยะเวลาการเปิดรับฟังความคิดเห็นแล้ว สามารถนำผลสรุปจากการจัดสัมมนามาใส่ในระบบกลางทางกฎหมายได้ โดยจะมีวิธีการขั้นตอนดังนี้ 

หน่วยงานเข้าสู่ระบบที่หลังบ้าน เลือกคำสั่ง “ผลลัพธ์” เพื่อเข้าสู่หน้าสำหรับใส่ข้อมูลการรับฟังผ่านช่องทางอื่นหรือการจัดสัมมนาจากช่องทางอื่น

หน่วยงานระบุชื่อกิจกรรม วันที่จัดกิจกรรม จำนวนผู้เชิญ จำนวนผู้เข้าร่วม จำนวนผู้ร่วมแสดงความคิดเห็น และแนบไฟล์เอกสารรายงานหรือเอกสารแนบที่หน่วยงานได้จัดทำขึ้น ใส่ไว้ในระบบเพื่อบันทึกข้อมูลการเปิดรับฟังความคิดเห็นจากการจัดสัมมนาจากช่องทางอื่นได้

#### กรณีที่หน่วยงานมีเว็บไซต์ที่เปิดรับฟังความคิดเห็นของตัวเอง สามารถเปิดรับฟังความคิดเห็นบนเว็บไซต์ของหน่วยงานเองด้วยได้หรือไม่

ตอบ สามารถทำได้ แต่จะต้องนำผลการรับฟังมารายงานไว้ในระบบกลางด้วย 

#### การลงทะเบียน User ของหน่วยงานภาครัฐทำอย่างไร

ตอบ หน่วยงานต้องทำการสมัครเพื่อสร้าง Account Open ID (ปัจจุบันเป็น Digital ID) ก่อน โดยหากยังไม่มีบัญชี Digital ID สามารถสมัครจาก Frontend ก่อนแล้วนำ User นั้นมาใช้ในการเข้าที่ Backend และจะต้องได้รับ Token Key สำหรับหน่วยงานและสิทธิ์ที่จะได้รับในการเข้าสู่ระบบจาก Superadmin ของหน่วยงานนั้น (เรียกว่า Unit Super Admin) 

#### สิทธิในการใช้งานระบบมีกี่สิทธิ อะไรบ้าง

ตอบ สามารถแบ่งได้เป็น 3 สิทธิ ดังนี้

1. Unit Super Admin: สามารถจัดการ User สร้าง Survey และตีพิมพ์ได้
2. Survey Publisher: สามารถจัดการ User และตีพิมพ์ได้
3. Survey Editor: สร้าง Survey ได้

#### Authorize Code ที่หน่วยงานได้รับ ถ้าใช้แล้วเข้าสู่ระบบครั้งแรกแล้ว สามารถส่งต่อให้ผู้อื่นได้หรือไม่

ตอบ ผู้ที่ได้รับ Authorize Code เมื่อใช้ Login เข้าสู่ระบบครั้งแรกแล้ว Authorize Code นั้นจะไม่สามารถใช้ต่อได้ เนื่องจากเป็นการใช้ต่อคนต่อครั้งเท่านั้น (Code แบบใช้ครั้งเดียว) หากต้องการส่งต่อให้ผู้อื่น ผู้ที่ต้องการเข้าใช้งานต้องติดต่อ Unite Super admin ของหน่วยงาน ให้ทำการ Copy Authorize Code ใหม่ให้กับผู้ใช้งาน 

#### Authorize Code ที่หน่วยงานได้รับ มีหมดอายุหรือจำกัดเวลาหรือไม่

ตอบ Authorize Code ไม่มีหมดอายุหรือไม่ได้จำกัดเวลาในการใช้งาน จนกว่าผู้ที่ได้รับ Authorize Code นำไปใช้ Login เข้าสู่ระบบครั้งแรก และ Authorize Code นั้นจะไม่สามารถถูกใช้ได้ต่ออีก

#### เมื่อเผยแพร่ในหน้าเว็บระบบกลางแล้ว แก้ไขวันที่เริ่มต้น - สิ้นสุด การทำ Survey ได้หรือไม่

ตอบ สามารถการแก้ไขวันที่ได้ 2 กรณี ดังนี้

1. ยังไม่ถึงวันที่กำหนดเริ่มต้นการทำ Survey (ตั้งค่าล่วงหน้า): สามารถแก้ไขวันที่เริ่มต้น และวันที่สิ้นสุดได้ตลอด
2. ถึงวันที่กำหนดเริ่มต้นการทำ Survey: ไม่สามารถแก้ไขวันที่เริ่มต้นได้แต่แก้ไขวันที่สิ้นสุดได้โดยจะต้องไม่เป็นการย้อนหลังวันที่สิ้นสุดเดิม

#### กรณีเผยแพร่แล้วตรวจสอบพบว่ามีข้อมูลบางอย่างผิดสามารถแก้ไขได้หรือไม่

ตอบ ข้อมูลอย่างง่าย ผู้มีส่วนเกี่ยวข้องและข้อมูลหน่วยงาน สามารถแก้ไขได้

ข้อมูลสาระสำคัญและแบบสำรวจ ไม่สามารถแก้ไขได้หากต้องการแก้ไขจะต้องปิดการรับฟังครั้งนั้น แล้วสร้างใหม่ (เนื่องจากถือว่าประชาชนได้รับทราบแล้วจะเปลี่ยนสาระสำคัญหรือการเก็บข้อมูล Survey ใหม่ไม่ได้)

#### Function การใช้งานส่วนของ Back-End สำหรับหน่วยงานภาครัฐ มีอะไรบ้าง

ตอบ Feature หลักที่สำคัญของระบบ มีดังนี้

- สร้างการรับฟังความคิดเห็นผ่านระบบกลาง
- ดูผลลัพธ์การตอบแบบสอบถามจากประชาชน
- เผยแพร่สรุปผลการรับฟังผ่านระบบกลาง
- ปรับปรุงความคืบหน้าของสถานะโครงการ
- สร้างเอกสารรายงาน LAW สำหรับส่งให้หน่วยงานที่เกี่ยวข้องพิจารณาร่างกฎหมาย
- ใส่รายชื่อผู้จดแจ้งที่หน่วยงานมี เข้าสู่ฐานข้อมูลได้
- สร้างหรือเปลี่ยนสิทธิ์ผู้ใช้งานภายในหน่วยงานได้

### วิธีการใช้งานสำหรับเจ้าหน้าที่ของรัฐ (Backend) สำหรับระบบกฎหมายกลางระยะที่ 2 

#### หน่วยงานที่มีบัญชีและได้รับสิทธิ์การเข้าใช้งานจากระยะที่ 1 แล้ว สามารถเข้าใช้งานระยะที่ 2 ได้เลยหรือไม่ จำเป็นต้องสมัครใหม่หรือไม่ 

ตอบ สำหรับหน่วยงานที่มีบัญชีและได้รับสิทธิ์การเข้าใช้งานจากระยะที่ 1 แล้ว สามารถเข้าใช้งานระยะที่ 2 ได้ และผู้ที่เป็น Unit Super Admin สามารถบริหารจัดการเพิ่มผู้ใช้งานภายในหน่วยงานได้

#### Token สามารถรับได้ที่ช่องทางใด

ตอบ หากเป็น Unit Super Admin ทาง DGA จะแจ้งให้ แต่หากหน่วยงานสร้าง User เอง จะสามารถสร้าง Token ส่งผู้ใช้งานภายในหน่วยงานตนเองได้

#### Unite Super Admin ของหน่วยงาน สามารถสร้าง Token เพื่อเข้าระบบหลังบ้านในส่วนนำเข้าข้อมูลกฎหมายได้เลยใช่หรือไม่

ตอบ Unit Super Admin สามารถสร้าง User และกำหนดสิทธิคนนำเข้ากฎหมายได้เอง

#### Unit Super Adminในหน่วยงานมีมากกว่า1คนได้ใช่หรือไม่

ตอบ ใน 1 หน่วยงาน สามารถมี Unit Super Admin ได้มากกว่า 1 คนได้

#### ผู้ใช้งานภายในหน่วยงาน ใครบ้างที่มีสิทธิ์เห็นข้อมูลรายการกฎหมายได้ และเห็นได้ถึงระดับใด

ตอบ ผู้มีสิทธิ์เห็นข้อมูลรายการกฎหมาย ได้แก่ Unite-Super admin กับ Law Editor และ สามารถเห็นข้อมูลกฎหมายที่หน่วยงานตนเองมีหน้าที่รับผิดชอบในกฎหมายฉบับ

#### การเพิ่มสารบาญกฎหมาย คืออะไร

ตอบ การสร้างสารบาญกฎหมายเปรียบเสมือนแฟ้มของกฎหมาย หรือหน้าปกของแฟ้ม เพื่อใช้ในการเพิ่มเนื้อหาของกฎหมายในแต่ละรายฉบับที่จะเกิดขึ้น

#### การระบุข้อมูล “หมวดอักษรกฎหมายแม่บท” คืออะไร

ตอบ สำหรับใช้ในการระบุ ตัวอักษรแรก ของชื่อกฎหมายแม่บท เพื่อรองรับในการค้นหาตามตัวอักษรได้

#### การเลือก “แสดงทุกเวอร์ชั่นกฎหมาย” คืออะไร

ตอบ สำหรับใช้เลือกการแสดงเนื้อหากฎหมายที่นำเข้าครบทุกเวอร์ชั่นแล้ว และต้องการแสดงที่หน้าบ้านทุกเวอร์ชั่น หากไม่ติ๊กเลือกแสดงระบบจะแสดงแค่ฉบับเดียวที่เป็นฉบับล่าสุดและเป็นฉบับที่บังคับใช้อยู่ปัจจุบัน

#### การเลือก “หมวดเรื่อง” สามารถเลือกได้มากกว่า 1 หรือไม่

ตอบ สามารถเลือกหมวดเรื่องที่เกี่ยวข้องกับกฎหมายได้มากกว่า 1 โดยการพิมพ์ชื่อกลุ่มกฎหมายลงในช่อง

และกดเลือก หากไม่ต้องการให้กดลบออก

#### การเพิ่ม “บทอาศัยอำนาจ” สามารถเพิ่มได้มากกว่า 1 หรือไม่

ตอบ สามารถเลือกเพิ่มได้มากกว่า 1 รายการ หากกฎหมายฉบับนั้น มีการใช้บทอศัยอำนาจหลายฉบับ โดยจะต้องเลือกศักดิ์กฎหมาย ตามด้วยเลือกกฎหมาย และเลือกรายมาตราได้

#### การใส่ข้อมูลเนื้อหากฎหมายรายฉบับ กับเนื้อหากฎหมายฉบับอัพเดท แตกต่างกันอย่างไร

ตอบ เนื้อหากฎหมายรายฉบับ คือ กฎหมายที่ออกมาสำหรับแก้ไขเพิ่มเติมในฉบับตั้งต้น ว่าจะต้องแก้ไขในรายมาตราใดบาง

เนื้อหากฎหมายฉบับอัพเดท คือ กฎหมายฉบับตั้งต้น หรือฉบับที่มีการอัพเดทแก้ไขเพิ่มเติมในเนื้อหา ตามที่กฎหมายฉบับแก้ไขเพิ่มเติมระบุไว้ เพื่ออัพเดทฉบับตั้งต้นให้เป็นกฎหมายที่แก้ไขเพิ่มเติม (ฉบับอัพเดท)

#### การเลือกใส่ข้อมูลเนื้อหากฎหมายรายฉบับ กับเนื้อหากฎหมายฉบับอัพเดท จะต้องทำอย่างไร

ตอบ การเลือกใส่ข้อมูลฉบับอัปเดท เมื่อกรอกรายละเอียดข้อมูลกฎหมายครบถ้วน และทำการกดปุ่มบันทึกฉบับร่าง ระบบจะปลดล๊อคให้ผู้ใช้งานสามารถกรอกรายละเอียดเนื้อหากฎหมายได้ ถ้าหากเป็น “กฎหมายฉบับตั้งต้น” ให้ผู้ใช้งานทำงานกรอกเนื้อหาในแถบเมนู “เนื้อหากฎหมายฉบับอัพเดท”จะต้องติ๊กเลือกเปิดช่อง 1.6     จะสามารถใส่เนื้อหากฎหมายที่ส่วนนี้ได้

การเลือกใส่ข้อมูลรายฉบับ ที่เป็นประกาศฉบับที่ 2,3,4,... หรือ ฉบับแก้ไขเพิ่มเติม ให้กรอกที่ “เนื้อหากฎหมายรายฉบับ” ไม่ต้องติ๊กเลือก

ช่อง 1.6 จะสามารถใส่เนื้อหากฎหมายที่ส่วนนี้ได้และหากมีกฎหมายตัวอื่นที่ออกมาแก้ไขโดยที่ไม่ได้เกิดจากตัวกฎหมายเอง ให้เลือกระบุแก้ไขกฎหมายโดยกรณีอื่นแทนได้

#### การใส่ข้อมูลประกาศราชกิจจา ช่อง “อื่นๆ” ให้ระบุเป็นข้อมูลอะไร

ตอบ อื่นๆ ระบุเป็น การใส่ “ประเภทราชกิจจานุเบกษา” เช่น ฉบับประกาศและงานทั่วไป ประเภท ง พิเศษ ให้ระบุในช่องว่า “ง พิเศษ"

#### การใส่ข้อมูล “ผู้รักษาการ” ที่ให้ระบุเป็นใคร

ตอบ ผู้รักษาการ หมายถึง ผู้รับผิดชอบการปฏิบัติการตามกฎหมายนั้น ซึ่งอาจเป็นนายกรัฐมนตรี หรือรัฐมนตรีว่าการกระทรวงใดกระทรวงหนึ่งหรือหลายกระทรวงที่เกี่ยวข้องแล้วแต่กรณี

### ความเป็นส่วนตัว (Privacy)

#### ระบบกลางทางกฎหมาย ใช้ระบบพิสูจน์ตัวตนอย่างไร มีความน่าเชื่อถือหรือไม่

ตอบ ระบบกลางทางกฎหมายใช้ Digital ID ซึ่งเป็นระบบที่พัฒนาโดย สำนักงานพัฒนารัฐบาลดิจิทัล (องค์การมหาชน) (สพร.) มีความสอดคล้องกับข้อเสนอแนะมาตรฐานเกี่ยวกับแนวทางการใช้ดิจิทัลไอดีสำหรับประเทศไทย (Digital Identity Guideline for Thailand) (ขมธอ. 18 19 และ 20-2561) ที่ประกาศโดย สำนักงานพัฒนาธุรกรรมทางอิเล็กทรอนิกส์ (สพธอ.)

#### ระบบมีการจัดเก็บข้อมูลส่วนบุคคลหรือไม่ อย่างไร

ตอบ ระบบจำเป็นที่จะต้องจัดเก็บข้อมูลส่วนบุคคลของผู้สมัครขอใช้บริการไว้ ดังต่อไปนี้

- ข้อมูลที่บ่งชี้ตัวตน เช่น ชื่อ นามสกุล หมายเลขบัตรประจำตัวประชาชน เป็นต้น
- ข้อมูลติดต่อ เช่น ที่อยู่ สถานที่ติดต่อ หมายเลขโทรศัพท์ อีเมล
- ข้อมูลความคิดเห็นอันเกี่ยวข้องกับร่างกฎหมาย หรือหลักการที่ถูกนำมารับฟังความคิดเห็น
- ข้อมูลเพิ่มเติมประกอบการแสดงความคิดเห็น

ข้อมูลส่วนบุคคลของท่านที่จัดเก็บตามความจำเป็นโดย สพร. นั้น สพร. จะทำการคุ้มครอง-ข้อมูลของท่านอย่างดีที่สุด และให้เป็นไปตามพระราชบัญญัติคุ้มครองข้อมูลส่วนบุคคล พ.ศ. 2562 ทั้งนี้เพื่อความปลอดภัย ท่านจะต้องปฏิบัติตามข้อตกลงการใช้งานและนโยบายต่างๆ ที่เกี่ยวกับการใช้งานระบบกลางทางกฎหมายอย่างเคร่งครัด

### ความปลอดภัย (Security)

#### ระบบกลางทางกฎหมาย ใช้ระบบพิสูจน์ตัวตนอย่างไร มีความน่าเชื่อถือหรือไม่

ตอบ ระบบกลางทางกฎหมายใช้ Digital ID ซึ่งเป็นระบบที่พัฒนาโดย สำนักงานพัฒนารัฐบาลดิจิทัล (องค์การมหาชน) (สพร.) มีความสอดคล้องกับข้อเสนอแนะมาตรฐานเกี่ยวกับแนวทางการใช้ดิจิทัลไอดีสำหรับประเทศไทย (Digital Identity Guideline for Thailand) (ขมธอ. 18 19 และ 20-2561) ที่ประกาศโดย สำนักงานพัฒนาธุรกรรมทางอิเล็กทรอนิกส์ (สพธอ.)

#### ระบบมีการจัดเก็บข้อมูลส่วนบุคคลหรือไม่ อย่างไร

ตอบ ระบบจำเป็นที่จะต้องจัดเก็บข้อมูลส่วนบุคคลของผู้สมัครขอใช้บริการไว้ ดังต่อไปนี้

- ข้อมูลที่บ่งชี้ตัวตน เช่น ชื่อ นามสกุล หมายเลขบัตรประจำตัวประชาชน เป็นต้น
- ข้อมูลติดต่อ เช่น ที่อยู่ สถานที่ติดต่อ หมายเลขโทรศัพท์ อีเมล
- ข้อมูลความคิดเห็นอันเกี่ยวข้องกับร่างกฎหมาย หรือหลักการที่ถูกนำมารับฟังความคิดเห็น
- ข้อมูลเพิ่มเติมประกอบการแสดงความคิดเห็น

ข้อมูลส่วนบุคคลของท่านที่จัดเก็บตามความจำเป็นโดย สพร. นั้น สพร. จะทำการคุ้มครองข้อมูลของท่านอย่างดีที่สุด และให้เป็นไปตามพระราชบัญญัติคุ้มครองข้อมูลส่วนบุคคล พ.ศ. 2562 ทั้งนี้เพื่อความปลอดภัย ท่านจะต้องปฏิบัติตามข้อตกลงการใช้งานและนโยบายต่างๆ ที่เกี่ยวกับการใช้งานระบบกลางทางกฎหมายอย่างเคร่งครัด
