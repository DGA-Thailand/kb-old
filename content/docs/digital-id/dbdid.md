+++
title = "วิธีการใช้งาน DBD ID"
weight = 33
+++

วิธีการลงทะเบียน และใช้งาน DBD ID ผ่าน Platform Digital ID (OpenID Connect สำหรับนิติบุคคลคล เปิดให้บริการ ก.พ. 65)

#### 1 DBD ID คืออะไร
  
การให้ข้อมูลเกี่ยวกับ DBDID

1. DBD ID คืออะไร
ตอบ ชื่อผู้ใช้งานและรหัสผ่าน (Username & Password) เพื่อใช้บริการระบบศูนย์กลางบริการภาครัฐเพื่อภาคธุรกิจ (Biz Portal) เป็นความร่วมมือระหว่าง กรมพัฒนาธุรกิจการค้า กระทรวงพาณิชย์ สำนักงานคณะกรรมการพัฒนาระบบราชการ และสำนักงานพัฒนารัฐบาลดิจิทัล (องค์การมหาชน) สำนักนายกรัฐมนตรี โดยมีวัตถุประสงค์เพื่ออำนวยความสะดวกแก่นิติบุคคลและผู้ประกอบการให้สามารถใช้ชื่อผู้ใช้งานและรหัสผ่านที่ออกให้โดยกรมพัฒนาธุรกิจการค้า กระทรวงพาณิชย์ ในการเข้าถึงบริการต่างๆ ที่เกี่ยวข้องกับการดำเนินธุรกิจ ผ่านระบบศูนย์กลางบริการภาครัฐเพื่อภาคธุรกิจ (Biz Portal) และระบบบริการภาครัฐอื่นๆ ที่เข้าร่วมโครงการได้

2. การลงทะเบียน / การสมัครขอใช้บริการ ทำอย่างไร
ตอบ การให้ข้อมูลแบ่งเป็น 2 กรณี คือ

* ในกรณีที่ยังไม่ได้จดทะเบียนนิติบุคคล และประสงค์จะจดทะเบียนนิติบุคคล ให้ติดต่อกรมพัฒนาธุรกิจการค้า หรือหาข้อมูลเพิ่มเติมได้ที่ dbd.go.th
* ในกรณีที่เป็นนิติบุคคลแล้ว สามารถนำชื่อผู้ใช้งานและรหัสผ่าน (Username & Password) สำหรับนิติบุคคลที่ออกโดยกรมพัฒนาธุรกิจการค้า กระทรวงพาณิชย์ ในการเข้าใช้งานระบบศูนย์กลางบริการภาครัฐเพื่อภาคธุรกิจ (Biz Portal) และระบบบริการภาครัฐอื่นๆ ที่เข้าร่วมโครงการได้ทันที โดยชื่อผู้ใช้งานจะเป็นเลขประจำตัวนิติบุคคล 13 หลัก
  * ชื่อผู้ใช้งานและรหัสผ่าน ที่กรมออกให้แก่ห้างหุ้นส่วน-บริษัทจำกัด ซึ่งระบบจดทะเบียนนิติบุคคลทางอิเล็กทรอนิกส์ (e-Registration : ereg.dbd.go.th) โดยชื่อผู้ใช้งานและรหัสผ่านนี้ จะส่งไปยังอีเมลของผู้ขอจดทะเบียน เมื่อท่านจดทะเบียนจัดตั้งนิติบุคคลผ่านระบบดังกล่าวเสร็จสิ้นแล้ว
  * ชื่อผู้ใช้งานและรหัสผ่าน สำหรับการใช้บริการระบบยื่นงบการเงินผ่านทางอิเล็กทรอนิกส์ (DBD e-Filling : efilling.dbd.go.th)
 
3. หากนิติบุคคลลืมรหัสผ่านที่เคยได้รับ ต้องทำอย่างไร

ตอบ    

  1. Walk in ไปที่ กรมพัฒนาธุรกิจการค้า
    ผู้มีอำนาจลงนามของนิติบุคคล หรือผู้ที่ได้รับมอบอำนาจจากผู้มีอำนาจลงนามอาจต้องไปแสดงตัวต่อเจ้าหน้าที่เพื่อขอรับชื่อผู้ใช้งานและรหัสผ่านดังกล่าว เพื่อให้มั่นใจได้ว่า ชื่อผู้ใช้งานและรหัสผ่านนี้ ซึ่งสามารถนำไปใช้ทำธุรกรรมต่างๆ กับหน่วยงานของรัฐได้ ถูกรักษาโดยผู้มีอำนาจลงนามหรือผู้ที่ได้รับมอบอำนาจของนิติบุคคล
  2. ช่องทาง online ได้ที่ https://ereg.dbd.go.th/RegistMemberWeb/forgetpassword.xhtml
  3. กดลืมรหัสผ่านที่หน้าระบบ โดยระบุข้อมูลตามที่แสดงในหน้าจอระบบได้เลย

4. Username & Password ชุดเดิม (BizID) ยังสามารถเข้าระบบ Biz Portal ได้อยู่หรือไม่

ตอบ ระบบจะให้สามารถใช้รหัสชุดเดิมได้ไปอีกระยะหนึ่ง เพื่อให้ user รู้สึกคุ้นเคยกับการใช้งาน DBDID ก่อน แล้วจะมีการยกเลิกการใช้งาน BizID ต่อไป

5. นอกจากระบบ Biz Portal แล้ว DBD ID มีการให้บริการกับระบบอื่นอีกหรือไม่

ตอบ     

| ชื่อบริการ | ชื่อหน่วยงาน | รายละเอียดการให้บริการ | ช่องทางการติดต่อ |
| -- | -- | -- | -- |
| ระบบให้บริการแบบเบ็ดเสร็จ (EEC One Stop Service : EEC-OSS) | สำนักงานคณะกรรมการนโยบายเขตพัฒนาพิเศษภาคตะวันออก (สกพอ.) (EEC) | ได้จัดให้มีบริการภาครัฐแบบเบ็ดเสร็จครบวงจรผ่านช่องทางอิเล็กทรอนิกส์ เพื่ออำนวยความสะดวกให้แก่ผู้ประกอบการพาณิชยกรรมและอุตสาหกรรมในเขตส่งเสริมเศรษฐกิจพิเศษในพื้นที่เขตพัฒนาพิเศษภาคตะวันออกให้สามารถยื่นคำขออนุมัติ อนุญาตได้ทุกสถานที่ที่มีอินเตอร์เน็ต สะดวก รวดเร็ว และมีความโปร่งใสในการให้บริการ ตามมาตรา 6 (2) และมาตรา 43 แห่งพระราชบัญญัติเขตพัฒนาพิเศษภาคตะวันออก พ.ศ.2561 ที่สามารถให้บริการอนุมัติ อนุญาต ออกใบอนุญาต หรือให้ความเห็นชอบตามกฎหมาย  8 ฉบับ ได้แก่ การขุดดินถมดิน การควบคุมอาคาร การจดทะเบียนเครื่องจักร การสาธารณสุข กฎหมายคนเข้าเมืองเฉพาะเพื่อการอนุญาตให้คนต่างด้าวตามมาตรา 54 (1) หรือ (2) อยู่ต่อในราชอาณาจักรการจดทะเบียนเครื่องจักร และกฎหมายว่าด้วยโรงงาน และการจัดสรรที่ดินเพื่อการพัฒนากิจกรรมทางเศรษฐกิจให้ทันสมัย และเพิ่มขีดความสามารถในการแข่งขันของประเทศ | |
| ระบบระบบศูนย์ข้อมูลกลาง ภายใต้โครงการพัฒนาแพลตฟอร์มการให้บริการจัดหางาน (Job Demand Open Platform) (Smart Job) | กรมการจัดหางาน | ระบบสำหรับให้ผู้สมัครงานเข้ามาค้นหาตำแหน่งงานที่สถานประกอบการประกาศ และสถานประกอบการเข้ามาค้นหาผู้สมัครงานที่มีคุณสมบัติตามที่สถานประกอบการต้องการ รวมถึงเพิ่มในเรื่องการเชื่อมต่อข้อมูลผู้สมัครงานที่มาจากการจบฝึกอบรมของกรมพัฒนาฝีมือแรงงาน ผ่านระบบ Service ของกรมการจัดหางาน | เบอร์โทรศัพท์ 1506 |
| ระบบการขึ้นทะเบียน/กำกับดูแลผู้ตรวจสอบเอกชน (Third Party) สำหรับนิติบุคคล | กรมโรงงานอุตสาหกรรม | เพื่อการขึ้นทะเบียนเป็นผู้ตรวจสอบเอกชนและการขอใบอนุญาตและ  การยื่นคำขอต่ออายุ, ขอรับใบแทนใบอนุญาต, ขอเปลี่ยนแปลงใบอนุญาต | หมายเลขโทรศัพท์ : 02-430-6316 ต่อ 2507 อีเมล์ : g5@diw.mail.go.th ช่วงเวลาในการติดต่อ: 8:30 ถึง16:30 น |

6. หากนิติบุคคลใช้ DBDID แล้วขึ้นข้อความว่า "ข้อมูลเลขทะเบียนนิติบุคคลนี้ถูกระงับการใช้งาน" ต้องทำอย่างไร

ตอบ  ทางกรมพัฒนาธุรกิจแจ้งว่า เนื่องจากบัญชีผู้ใช้งานรายนี้ เป็นรหัสผ่านที่เป็นชุดรหัสผ่านเก่า ซึ่งปัจจุบันระบบของกรมฯ มีการปรับปรุงระบบ และมีค่าบางอย่างที่อัพเดทให้มีความเสถียรมากกว่าเดิม ทำให้กลุ่มผู้ใช้งานบางรายที่ยังใช้ชุดรหัสเก่าอยู่ไม่สามารถเข้าใช้งานได้

วิธีแก้ไข รบกวนแนะนำให้ user ทำการ Reset รหัสผ่วนด้วยตัวเองที่หน้า Website ของกรมพัฒนาธุรกิจการค้า https://ereg.dbd.go.th/RegistMemberWeb/forgetpassword.xhtml จากนั้นจะสามารถใช้งานได้ทันทีค่ะ 

7. หากนิติบุคคล (บางราย) ที่มีข้อกังวลในการ reset password เนื่องจากเป็นบัญชีผู้ใช้งานที่งานการเงินใช้ในการยื่นงบการเงินอยู่ ต้องทำอย่างไร 

ตอบ   สามารถแนะนำได้ว่า สามารถใช้ password เดิม และ password ใหม่ได้ค่ะ 

* password เดิม ใช้กับการยื่น eFiling ได้อย่างเดียว
* password ใหม่ ใช้กับการยื่น eFiling และ DBDID ได้