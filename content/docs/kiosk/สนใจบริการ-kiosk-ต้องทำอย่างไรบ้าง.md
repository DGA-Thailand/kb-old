---
Title: สนใจบริการ Kiosk ต้องทำอย่างไรบ้าง
weight: 20
date: 2024-03-13T08:43:30.461Z
---
##### หากต้องการใช้งาน Governemnt Smart Kiosk จะต้องทำอย่างไรบ้าง

ประชาชนผู้สนใจใช้บริการตู้บริการเอนกประสงค์ภาครัฐสามารถใช้งานได้โดยการสอดบัตรประจำตัวประชาชน (Smart Card) ณ ตำแหน่งที่แจ้ง

##### สามารถใช้งาน Governemnt Smart Kiosk โดยไม่มีบัตรประจำตัวประชาชนแบบ Smart Card ได้หรือไม่

ไม่ได้ ต้องใช้บัตรประจำตัวประชาชนแบบ Smart Card เท่านั้นในการเข้าใช้งาน

##### ใช้บัตรประจำตัวประชาชนแบบไหนได้บ้าง

ใช้ได้กับบัตรประจำตัวประชาชนแบบ Smart Card เท่านั้น (ได้ทุกรุ่น)

##### หากไม่มีบัตรประจำตัวประชาชนแบบ Smart Card ไปทำที่ไหนได้บ้าง

สามารถติดต่อทำบัตรประชาชนได้ที่ ทุกเขต/อำเภอ/จุดให้บริการนอกสถานที่ รวมถึง G-Point ที่มีให้บริการทำ บัตรฯ  (สาขาสอบถามได้ที่ https://www.facebook.com/gpointthailand)
สามารถติดต่อทำบัตรประชาชนได้ที่ ทุกเขต/อำเภอ/จุดให้บริการนอกสถานที่ อาทิเช่น

* จุดบริการด่วนมหานคร (BMA Express Service) ซึ่งกรุงเทพมหานครได้เปิดให้บริการตามสถานที่ต่าง ๆ เพื่ออำนวยความสะดวกให้กับประชาชนที่มาติดต่องานทะเบียนราษฎร  เช่น สำเนาทะเบียนบ้าน ทะเบียนคนเกิด ทะเบียนคนตาย ทะเบียนประวัติ และบริการทำบัตรประจำตัวประชาชน โดยปัจจุบันเปิดให้บริการตามจุดต่าง ๆ คือ
* สถานีรถไฟฟ้า BTS หมอชิต ภายในสถานีรถไฟฟ้า โทร. 02-2725346
* สถานีรถไฟฟ้า BTS สยาม บริเวณทางเชื่อมระหว่างสถานีรถไฟฟ้าสยามกับห้างสรรพสินค้าพารากอน โทร. 02-2500125-6
* สถานีรถไฟฟ้า BTS พร้อมพงษ์ ภายในสถานีรถไฟฟ้า โทร. 02-6635203-4
* สถานีรถไฟฟ้า BTS อุดมสุข บริเวณทางเดินก่อนเข้าภายในรถไฟฟ้า โทร. 02-3993499
* สถานีรถไฟฟ้า BTS วงเวียนใหญ่ บริเวณทางเดินก่อนเข้าภายในรถไฟฟ้า โทร. 02-4401604 เวลาทำการจันทร์-ศุกร์ 10.00-19.00 น. ส่วนวันหยุดและวันนักขัตฤกษ์ ให้บริการเวลา 10.00-18.00 น. (หยุดพักกลางวันเวลา 12.00-13.00 น.)
* ศาลาว่าการ กทม. ชั้น 1 เปิดบริการเวลา 08.30-16.30 น. เฉพาะวันและเวลาราชการ โทร. 02-2212141-69 ต่อ 1560-62 
* ห้างสรรพสินค้าซีคอน บางแค ชั้น B ติดร้าน Power Buy เปิดให้บริการทุกวัน ตั้งแต่เวลา 11.00-19.00 น. (เวลาเปิดทำการขึ้นอยู่กับเวลาเปิดทำการของห้างสรรพสินค้า) โทร. 02-4582507
* ห้างสรรพสินค้าเดอะมอลล์ บางแค  ชั้น P บริเวณทางเข้า-ออก ลานจอดรถ เปิดให้บริการทุกวัน ตั้งแต่เวลา 11.00-19.00 น. (เวลาเปิดทำการขึ้นอยู่กับเวลาเปิดทำการของห้างสรรพสินค้า) โทร. 02-4547395
* ห้างสรรพสินค้าตั้งฮั่วเส็ง ชั้น B โซน T-Plaza เปิดให้บริการทุกวัน ตั้งแต่เวลา 11.00-19.00 น. (เวลาเปิดทำการขึ้นอยู่กับเวลาเปิดทำการของห้างสรรพสินค้า) โทร. 02-4356066
* ห้างสรรพสินค้าแฟชั่นไอส์แลนด์ ชั้น B หน้าสถาบันสอนดนตรีจุไรรัตน์ เปิดให้บริการทุกวัน ตั้งแต่เวลา 11.00-19.00 น. (เวลาเปิดทำการขึ้นอยู่กับเวลาเปิดทำการของห้างสรรพสินค้า) โทร. 02-1304295
* ห้างสรรพสินค้าพาราไดซ์พาร์ค ชั้น G ติดเคาน์เตอร์ขายบัตรโดยสารเครื่องบิน หลังธนาคารกรุงศรีอยุธยา เปิดให้บริการทุกวัน ตั้งแต่เวลา 11.00-19.00 น. (เวลาเปิดทำการขึ้นอยู่กับเวลาเปิดทำการของห้างสรรพสินค้า)  โทร. 02-3259079
* ห้างสรรพสินค้าเซน ชั้น 7 บริเวณชั้นลอย (เปิดบริการเวลา 11.00-19.00 น. เฉพาะวันและเวลาราชการ) โทร. 02-2153510 ต่อ 6038

ทั้งนี้ จุดบริการด่วนมหานคร จะเปิดให้บริการทำบัตรประจำตัวประชาชนเฉพาะกรณีต่อไปนี้ 

* ขอมีบัตรครั้งแรก (เด็กอายุ 7 ขวบขึ้นไป)
* บัตรเดิมหมดอายุ 
* บัตรชำรุดในสาระสำคัญ 
* เปลี่ยนที่อยู่ ชื่อตัว ชื่อสกุล 
* คัดสำเนารายการบัตร 

แต่จะไม่รับทำบัตรกรณีที่ต้องมีการสอบสวนตามกฎหมาย เช่น บัตรหาย หรือบัตรถูกทำลาย ซึ่งกรณีนี้ต้องไปทำที่สถานที่ราชการ เช่น สำนักงานเขตเท่านั้น

##### หากหน่วยงานสนใจนำบริการขึ้นให้บริการผ่าน Governemnt Smart Kiosk จะต้องดำเนินการอย่างไร

ติดต่อ DGA Contact Center โดยส่ง email ข้อมูลเบื้องต้นมาที่contact@ega.or.th เพื่อทราบ

* ชื่อหน่วยงาน และ ผู้ประสานงาน
* เบอร์ติดต่อ
* email

จากนั้นเจ้าหน้าที่ สพร. จะได้ประสานกลับต่อไป
